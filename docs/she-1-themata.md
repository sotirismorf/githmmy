# Συστήματα Ηλεκτρικής Ενέργειας Ι

## Ιανουάριος 2019

### Ερωτήσεις Θεωρίας

1. Μια τριφασική γραμμή μεταφοράς (ΓΜ) SR συνδέει τον υποσταθμό ενός σταθμού
   παραγωγής S με ένα κέντρο κατανάλωσης R. Η τάση στα δύο άκρα της γραμμής
   είναι 400 kV. Στην κατάσταση αυτή μπορεί η ΓΜ να μεταφέρει ενεργή ισχύ;
   Υπάρχουν απώλειες ισχύος πάνω στη γραμμή; Πότε αυτές γίνονται ελάχιστες; Να
   αιτιολογηθεί η απάντηση. Ερώτηση 59.
2. Να αναφερθεί μια χαρακτηριστική περίπτωση στην οποία ο διακόπτης διαφορικού
   ρεύματος (ΔΔΡ) δεν παρέχει προστασία σε δίκτυα ΤΝ. Με ποιο τρόπο μπορούμε να
   διασφαλίσουμε απόλυτη προστασία από ηλεκτροπληξία σε μια εγκατάσταση AC;
   Ερώτηση 70 (πρώτη παράγραφος) + Ερώτηση 65.
3. Ποιο μειονέκτημα των μονοφασικών AC συστημάτων οδήγησε ιστορικά στην ανάγκη
   για την δημιουργία τριφασικών AC συστημάτων ηλεκτρικής ενέργειας; Ερώτηση 5.
4. Για ποιους λόγους θεωρείται η συμπαραγωγή μέθοδος που συμβάλλει στην
   προστασία του περιβάλλοντος, ανεξάρτητα από το καύσιμο που χρησιμοποιεί;
   Ερώτηση 10.

---

## Σεπτέμβριος 2019

### Ερωτήσεις Θεωρίας

1. Γιατί χρησιμοποιούμε το επίπεδο της μέσης τάσης (20 kV) στα δίκτυα διανομής
   ηλεκτρικής ενέργειας; Γιατί δεν χρησιμοποιούμε την ίδια τάση και στα
   συστήματα μεταφοράς της ηλεκτρικής ενέργειας σε μεγάλες αποστάσεις; Ερώτηση
   60.
2. Ποιες είναι οι πιθανές μορφές του δικτύου διανομής στη ΧΤ; Για ποιους λόγους
   γειώνεται ο ουδέτερος κόμβος του μετασχηματιστή διανομής στη ΧΤ; Μπορεί να
   λειτουργήσει ένα δίκτυο διανομής με αγείωτο ουδέτερο και τι προβλήματα
   μπορούν να υπάρξουν; Να αιτιολογηθούν οι απαντήσεις. Ερώτηση 67.
3. Περιγράψτε τον τρόπο με τον οποίο το ρεύμα του πρωτεύοντος ενός
   μετασχηματιστή ισχύος δύο τυλιγμάτων μεταβάλλεται ανάλογα με τις αντίστοιχες
   μεταβολές του ρεύματος στο δευτερεύον του μετασχηματιστή. Ερώτηση 37.
4. Ποιες λύσεις μπορούμε να εφαρμόσουμε για να αντιμετωπίσουμε το πρόβλημα
   μικρής απόδοσης των αεριοστροβιλικών σταθμών παραγωγής ηλεκτρικής ενέργειας;
   Ερώτηση 8.

---

## Ιανουάριος 2020

### Ερωτήσεις Θεωρίας

1. Σε κοντή γραμμή μεταφοράς SR, μπορεί το VR να είναι μεγαλύτερο από το VS; Αν
   ναι, πότε συμβαίνει αυτό; Υπάρχουν απώλειες τάσης πάνω στη γραμμή; Πότε αυτές
   γίνονται ελάχιστες; Ερώτηση 50 (δεύτερη παράγραφος) + Ερώτηση 59.
2. Γιατί στη διανομή της τάσης χρησιμοποιούμε δίκτυα τύπου ΤΝ και ΤΤ και όχι ΙΤ;
   Ερώτηση 67 (Τρίτη παράγραφος).
3. Τι πληροφορία δίνει η γωνία μεταξύ της τάσης και του ρεύματος στο φορτίο ενός
   καταναλωτή; Φεβρουάριος 2023 258 – Παλιά Θέματα Εξετάσεων Η γωνία μεταξύ της
   τάσης και του ρεύματος στο φορτίο είναι η γωνία φ και δίνει την πληροφορία αν
   ο καταναλωτής είναι επαγωγικός (φ>0), χωρητικός (φ<0) ή ωμικός (φ=0). Ερώτηση
   55.
4. Γιατί οι υδροηλεκτρικοί σταθμοί παραγωγής ηλεκτρικής ενέργειας
   χρησιμοποιούνται για την κάλυψη αιχμών του φορτίου; Γιατί δεν
   χρησιμοποιούνται για συνεχή λειτουργία; Ερώτηση 13.

---

## Φεβρουάριος 2022

### Ερωτήσεις Θεωρίας

1. Έστω μία γραμμή μεταφοράς ηλεκτρικής ενέργειας SR. Στο άκρο R υπάρχει φορτίο
   Α και η τάση του R είναι μικρότερη από την τάση στο άκρο S. Στο άκρο
   τοποθετείται φορτίο Β, με αποτέλεσμα η τάση του να γίνεται ίση με αυτή στο S.
   Να περιγραφούν τα χαρακτηριστικά των 2 φορτίων. Υπάρχει ροή ισχύος; \[Ερώτηση
   61\]
2. Να περιγραφεί μία περίπτωση στην οποία ο ΔΔΡ δεν προστατεύει σε ένα δίκτυο
   ΤΝ. Θα χρησιμοποιούσατε έναν πιο ευαίσθητο ΔΔΡ ώστε να προστατεύει σε όλες
   τις περιπτώσεις; \[Ερώτηση 70\]
3. Τι πληροφορία δίνει η γωνία μεταξύ της τάσης και του ρεύματος στο φορτίο ενός
   καταναλωτή; \[Ερώτηση 55\]

    *Η γωνία μεταξύ της τάσης και του ρεύματος στο φορτίο είναι η γωνία φ και
    δίνει την πληροφορία αν ο καταναλωτής είναι επαγωγικός (φ>0), χωρητικός
    (φ<0) ή ωμικός (φ=0).*

4. Γιατί οι ΥΗΣ παραγωγής ηλεκτρικής ενέργειας χρησιμοποιούνται για την κάλυψη
   αιχμών του φορτίου; Γιατί δε χρησιμοποιούνται για συνεχή λειτουργία;
   \[Ερώτηση 13\]

### Θέμα 1

Σύστημα Ηλεκτρικής Ενέργειας αποτελείται κατά σειρά από:

- Στροβιλογεννήτρια G (20kV, 200MVA, $x_G=1.1$pu)
- Μ/Σ Ανύψωσης Τ1 (20/150 kV, 150MVA, $x_{T1}=0.15$pu)
- Γραμμή Μεταφοράς με $L=1.6$ mH/km και μήκος 40km
- Μ/Σ υποβιβασμού Τ2 (150/21 kV, 150MVA, $x_{T2}=0.12$pu)
- Άπειρο Ζυγό 20kV στον οποίο τροφοδοτούνται φορτίο 100MW, $\cosφ_1=0.95$
  επαγωγικό

(α) Χρησιμοποιώντας κοινή βάση της επιλογής σας, σχεδιάστε το ισοδύναμο κύκλωμα
και υπολογίστε όλες τις αντιδράσεις σε pu.

(β) Να υπολογίσετε την ΗΕΔ της γεννήτριας και το ρεύμα του φορτίου κατά μέτρο
και φάση σε pu και σε φυσικές τιμές και να κάνετε ένα σχετικό διανυσματικό
διάγραμμα.

(Η συχνότητα είναι 50Hz. Όλες οι ωμικές αντιστάσεις αγνοούνται)

(3 μονάδες)

### Θέμα 2

Δύο βιομηχανικές μονάδες τροφοδοτούνται από κοινό ζυγό ονομαστικής τάσης 20kV
και έχουν τα παρακάτω χαρακτηριστικά:

1η μονάδα: $P_1=1500$kW στα 20kV, $\cos\varphi_1=0.8$ επαγωγικό.

2η μονάδα: $P_2=1000$kW στα 20kV, $\cos\varphi_2=0.9$ επαγωγικό.

Η τριφασική γραμμή μεταφοράς που συνδέει τον υποσταθμό YM/MT με τον κοινό ζυγό
τροφοδοσίας έχει μήκος 30km και $R'=0.2\text{Ω/km}$, $L'=1.6\text{mH/km}$. Η
συχνότητα του δικτύου είναι 50Hz.

α) Υπολογίστε την τάση στην αρχή της γραμμής κατά μέτρο και φάση.

β) Ποιά αντιστάθμιση πρέπει να συνδεθεί σε αστέρα στο ζυγό αυτό ώστε η πρώση
τάση πάνω στη γραμμή να είναι 4%.

(3 μονάδες)

---

## Σεπτέμβριος 2022 Ομάδα Α

### Ερωτήσεις Θεωρίας

1. Ποιες είναι οι διαφορές στα ηλεκτρικά χαρακτηριστικά των εναέριων ΓΜ με τα
   υπόγεια καλώδια ισχύος ΥΤ. Ποια τα προβλήματα καλωδίων ισχύος ΥΤ και οι
   τρόποι αντιμετώπισης αυτών; \[Ερώτηση 48, δεύτερη παράγραφος\]
2. Είναι δυνατό σε μια ηλεκτρολογική εγκατάσταση να μη γειώνεται ο ουδέτερος; Τι
   συμβαίνει τότε και ποιες είναι οι προϋποθέσεις; \[Ερώτηση 69\]
5. Γιατί οι ΥΗΣ παραγωγής ηλεκτρικής ενέργειας χρησιμοποιούνται για την κάλυψη
   αιχμών του φορτίου; Γιατί δεν χρησιμοποιούνται για συνεχή λειτουργία;
   \[Ερώτηση 13\]
5. Για ποιους λόγους θεωρείται η συμπαραγωγή μέθοδος που συμβάλλει στην
   προστασία του περιβάλλοντος, ανεξάρτητα από το καύσιμο που χρησιμοποιεί;
   \[Ερώτηση 10\]

---

## Σεπτέμβριος 2022 Ομάδα Β

### Ερωτήσεις Θεωρίας

1. Ποιος είναι ο ρόλος των μονωτήρων; Τι μήκος έχουν; Ποιο είναι το συνηθέστερο
   πρόβλημά τους; \[Ερώτηση 44\]

    *Στην Ελλάδα, χρησιμοποιούνται αλυσοειδείς μονωτήρες με 10-11 δίσκους μήκους
    146 mm στα 150 kV. Άρα, το μήκος μιας διάταξης μονωτήρων είναι περίπου
    1.5m.*

2. Πως μπορούμε να βελτιώσουμε την απόδοση ενός αεριοστροβιλικού ΣΠΗΕ; \[Ερώτηση
   8\]
3. Γιατί χρησιμοποιούμε κατά βάση ατμοστροβιλικές μονάδες παραγωγής για την
   κάλυψη των αναγκών ισχύος; Μπορούν να χρησιμοποιηθούν για την κάλυψη των
   φορτίων αιχμής;

    *Οι ΑΗΣ παράγουν τη μεγαλύτερη ποσότητα ηλεκτρικής ενέργειας γιατί έχουν
    σχετικά υψηλό βαθμό απόδοσης 30-44% και μικρό συνολικό κόστος ανά παραγόμενη
    μονάδα ενέργειας (€/MWh). Χρειάζεται όμως πολλές ώρες και μια περίπλοκη
    διαδικασία για την εκκίνηση τους. Η ρύθμιση ισχύος των θερμοηλεκτρικών
    σταθμών είναι σχετικά περίπλοκη και αργή διαδικασία σε σύγκριση με άλλες
    μονάδες λόγω του θερμικού τους μέρους. \[ΣΗΕ, τόμος Α, Σελ. 173\]*

4. Μπορούμε να χρησιμοποιήσουμε ΔΔΡ σε όλους τους καταναλωτές ΧΤ; Θα τον
   χρησιμοποιούσατε ως το μοναδικό μέτρο προστασίας;

    *Η εγκατάσταση του ΔΔΡ συνίσταται σε δίκτυα τύπου Τx, καθώς προσφέρει
    απόλυτη προστασία από ηλεκτροπληξία σε περίπτωση σφάλματος προς τη γη, αλλά
    και από πυρκαγιά, περιορίζοντας δραστικά το ρεύμα διαρροής προς την γη. Δεν
    προστατεύει πάντα σε περιπτώσεις που κάποιος έρθει σε επαφή ταυτόχρονα με
    φάση και ουδέτερο.*
    
    *Οι περιορισμοί της αξιοπιστίας του ΔΔΡ, όπως και κάθε μηχανικού συστήματος,
    δεν επιτρέπουν την εφαρμογή του ως αποκλειστικού μέσου προστασίας.
    Συνίσταται, γενικά, η τακτική δοκιμή του μέσω του κυκλώματος δοκιμής που
    διαθέτει. \[Φυλλάδιο Εργαστηρίου, Σελ. 25\]*

---

## Σεπτέμβριος 2023 Ομάδα Α

### Ερωτήσεις Θεωρίας

1. Δίνεται μια κοντή γραμμή SR. Στο άκρο R συνδέεται ένας τριφασικός επαγωγικός
   καταναλωτής. Προσθέτουμε κατάλληλη τοπική αντιστάθμιση και ο συντελεστής
   ισχύος του γίνεται ίσος με τη μονάδα. Τι συμβαίνει τότε πάνω στη γραμμή;
   Είναι οι τάσεις στα άκρα S και R ίσες στην περίπτωση αυτή; *(1 μονάδα)*
2. Ποιες είναι οι βασικές διαφορές στα ηλεκτρικά χαρακτηριστικά ανάμεσα σε
   εναέριες γραμμές ισχύος και σε υπόγεια καλώδια; Ποια είναι τα προβλήματα στη
   χρήση καλωδίων ισχύος ΥΤ και πώς αυτά αντιμετωπίζονται; *(1 μονάδα)*
3. Ποιο μειονέκτημα των μονοφασικών ac συστημάτων οδήγησε ιστορικά στην ανάγκη
   για τη δημιουργία τριφασικών ac συστημάτων ηλεκτρικής ενέργειας; *(1 μονάδα)*
4. Γιατί χρησιμοποιούνται οι υδροηλεκτρικοί σταθμοί παραγωγής ηλεκτρικής
   ενέργειας κυρίως για την κάλυψη αιχμών του φορτίου; Γιατί δε χρησιμοποιούνται
   αυτοί οι σταθμοί σε συνεχή λειτουργία; *(1 μονάδα)*

### Θέμα 1

Σύστημα Ηλεκτρικής Ενέργειας αποτελείται κατά σειρά από:

- Στροβιλογεννήτρια G ($20kV$, $100MVA$, $x_S=1.2pu$)
- Μ/Σ Ανύψωσης Τ ($18/400kV$, $100MVA$, $x_T=0.15$pu)
- 2 παράλληλες Γραμμές Μεταφοράς με αντίδραση $X_L=100Ω$  η καθεμία
- Άπειρο Ζυγό 400kV στον οποίο τροφοδοτείται φορτίο 75MW, $\cos\varphi=0.9$ επαγωγικό

(α) Χρησιμοποιώντας κοινή βάση της επιλογής σας, σχεδιάστε το ισοδύναμο κύκλωμα
και υπολογίστε όλες τις αντιδράσεις σε pu.

(β) Εάν η τάση του απείρου ζυγού είναι 400 kV να βρεθεί η ΗΕΔ (μέτρο & φάση) της
γεννήτριας σε kV.

(γ) Λόγω ασφάλειας η μια από τις δυο παράλληλες γραμμές αποσυνδέεται. Τι θα
αλλάξει και πόσο στη λειτουργία της γεννήτριας;

(Η συχνότητα είναι 50Hz. Όλες οι ωμικές αντιστάσεις αγνοούνται)

(3 μονάδες)

### Θέμα 2

Μια τριφασική γραμμή μεταφοράς SR έχει $R'=1 \text{Ω/km}$, $X'=0.55 \text{Ω/km}$
και μήκος $20\text{km}$ km. Η γραμμή τροφοδοτεί στο άκρο R τους παρακάτω
καταναλωτές.

$$ P_1 = 1500 \text{kW}, \cos\varphi_1 = 0.8 \text{ επαγωγικό και} $$

$$ P_2 = 1100 \text{kW}, \cos\varphi_2 = 0.9 \text{ χωρητικό} $$

Οι καταναλωτές λειτουργούν ταυτόχρονα, άλλοτε όμως αποσυνδέεται ένας εξ' αυτών ή
και οι δύο.

(α) Ποιά είναι η χαμηλότερη τάση που θα εμφανιστεί στο άκρο R, αν η τάση στο
άκρο S ρυθμιστεί στα $20\text{kV}$;

(β) Τι μέσο αντιστάθμισης πρέπει να συνδεθεί στο άκρο R σε αστέρα έτσι ώστε να
μην υπάρχει πτώση τάσης πάνω στη γραμμή στην παραπάνω περίπτωση;

(Η συχνότητα του δικτύου είναι 50 Hz)

(3 μονάδες)

---

## Σεπτέμβριος 2023 (Ομάδα Β)

### Ερωτήσεις Θεωρίας

1. Μια κοντή τριφασική γραμμή μεταφοράς με αμελητέα ωμική αντίσταση συνδέει δύο
   υποσταθμούς S και R. Στο άκρο R συνδέεται καταναλωτής που απορροφά ενεργό και
   παράγει άεργη ισχύ υπό σταθερή τάση $V_R$. Να προσδιορίσετε το είδος της
   αντιστάθμισης που πρέπει να προστεθεί στο άκρο R, ώστε οι απώλειες της
   γραμμής να ελαχιστοποιηθούν. Να αιτιολογηθεί η απάντηση. (1 μονάδα)
2. Γιατί χρησιμοποιούμε μονωτήρες στις εναέριες γραμμές μεταφοράς; Από τι υλικό
   κατασκευάζονται οι μονωτήρες των ΓΜ; Από τι εξαρτάται το μήκος τους;
   Χρησιμοποιούνται μονωτήρες και στους αγωγούς προστασίας; (1 μονάδα)
3. Ποιες λύσεις μπορούμε να εφαρμόσουμε για να αντιμετωπίσουμε το πρόβλημα της
   μικρής απόδοσης των αεριοστροβιλικών σταθμών παραγωγής ηλεκτρικής ενέργειας;
   (1 μονάδα)
4. Ποιες ενέργειες μπορούμε να κάνουμε για να μειωθούν οι εκπομπές $CO_2$ που
   οφείλονται στην ηλεκτροπαραγωγή; (1 μονάδα)

### Θέμα 1

Σύστημα Ηλεκτρικής Ενέργειας αποτελείται κατά σειρά από:

- Στροβιλογεννήτρια $G$ ($21kV$, $100 MVA$, $x_s=1.2pu$)
- Μ/Σ Ανύψωσης $T$ ($20/400 kV$, $100 MVA$, $x_T=0.15pu$)
- 2 παράλληλες Γραμμές Μεταφοράς με αντίδραση $x_L=j 100 \Omega$ η καθεμία
- Άπειρο Ζυγό $400kV$ στον οποίο τροφοδοτείται μεγάλη βιομηχανία με $P=75MW$,
  $cosφ=0.8$ επαγωγικό

(α) Χρησιμοποιώντας κοινή βάση της επιλογής σας, σχεδιάστε το ισοδύναμο κύκλωμα
και υπολογίστε όλες τις αντιδράσεις σε pu.

(β) Εάν η τάση του άπειρου ζυγού είναι $400 kV$ να βρεθεί η ΗΕΔ της γεννήτριας
(μέτρο σε $kV$ & φάση).

(γ) Με χρήση συστοιχίας πυκνωτών το $cosφ$ της βιομηχανίας γίνεται 0.9
επαγωγικό. Τι θα αλλάξει και πόσο στη λειτουργία της γεννήτριας; Να γίνει
σχετικό διανυσματικό διάγραμμα με το $E$, $V_{gen}$ και Ι πριν και μετά.

(Η συχνότητα είναι 50Hz. Όλες οι ωμικές αντιστάσεις αγνοούνται)

(3 μονάδες)

### Θέμα 2

Μια τριφασική γραμμή μεταφοράς SR έχει $R'=1 \Omega/km$, $X'=0.55 \Omega/km$ και
μήκος 20 km. Η γραμμή τροφοδοτεί στο άκρο $R$ βιομηχανική μονάδα με 24ωρη
λειτουργία και μεταβαλλόμενο φορτίο από $800kW$ έως $1500kW$, Σταθερό $cosφ=0.8$
επαγωγικό και συνδεδεμένη Φ/Β μονάδα με $P_{Φ/Β} = 250 kW$, $cosφ_{Φ/Β} = 1$.

(α) Πόση είναι η χαμηλότερη τάση που θα εμφανιστεί στο άκρο R, αν η τάση στο
άκρο S ρυθμιστεί στα $21kV$;

(β) Τι μέσα αντιστάθμισης πρέπει να συνδεθούν στο άκρο R σε αστέρα έτσι ώστε η
τάση στο άκρο R να μην πέφτει ποτέ κάτω από $20kV$;

(Η συχνότητα του δικτύου είναι $50Hz$)

(3 μονάδες)

---

## Φεβρουάριος 2023 (Ομάδα Α)

(6 μονάδες, διάρκεια 90 min, επιτρέπονται όλα τα βοηθήματα)

### Θέμα 1

Σύστημα Ηλεκτρικής Ενέργειας αποτελείται κατά σειρά από:

- Στροβιλογεννήτρια G (21kV, 250MVA, $x_S=1.2$pu)
- Μ/Σ Ανύψωσης Τ1 (21/400 kV, 200MVA, $x_{T1}=0.05$pu)
- Γραμμή Μεταφοράς 50km με αντίδραση $x_L=0.1$ Ω/km
- Μ/Σ υποβιβασμού Τ2 (400/20 kV, 100MVA, $x_{T2}=0.04$pu)
- Άπειρο Ζυγό 20kV στον οποίο τροφοδοτείται φορτίο 40MW, $\cosφ=0.8$ επαγωγικό

(α) Χρησιμοποιώντας κοινή βάση της επιλογής σας, σχεδιάστε το ισοδύναμο κύκλωμα
και υπολογίστε όλες τις αντιδράσεις σε pu.

(β) Να υπολογίσετε την ΗΕΔ της γεννήτριας (κατά μέτρο και φάση) σε φυσικές
τιμές.

(γ) Κάποια μεταβολή του φορτίου προκάλεσε αύξηση της ΗΕΔ κατά 10% ενώ η μηχανική
ισχύς στον άξονα της γεννήτριας παραμένει σταθερή. Υπολογίστε το νέο ρεύμα (κατά
μέτρο και φάση) σε φυσικές τιμές στους ακροδέκτες της γεννήτριας.

(Η συχνότητα είναι 50Hz. Όλες οι ωμικές αντιστάσεις αγνοούνται)

(3 μονάδες)

### Θέμα 2

Δύο βιομηχανικές μονάδες τροφοδοτούνται από κοινό ζυγό ονομαστικής τάσης 150kV
και έχουν τα παρακάτω χαρακτηριστικά:
   
1η μονάδα: $P_1=40$ MW, $\cosφ_1=0.8$ επαγωγικό.

2η μονάδα: $P_2=25$ MW $\cosφ_2=0.9$ χωρητικό.

Η τριφασική γραμμή μεταφοράς που τροφοδοτεί τον παραπάνω ζυγό μήκος 60 km,
$R'=50$ mΩ/km, $L'=1.3$ mH/km. Η συχνότητα του δικτύου είναι 50 Hz.

(α) Υπολογίστε την πτώση τάσης στην γραμμή καθώς και τις ωμικές απώλειες.

(β) Ποια είναι η απαιτούμενη αντιστάθμιση στο ζυγό ώστε η πτώση τάσης στη γραμμή
να μειωθεί στο μισό;

(3 μονάδες)

---

## Φεβρουάριος 2023 (Ομάδα Β)

6 μονάδες, διάρκεια 90 min, επιτρέπονται όλα τα βοηθήματα

### Θέμα 1

Σύστημα Ηλεκτρικής Ενέργειας αποτελείται κατά σειρά από:

- Στροβιλογεννήτρια G (19kV, 250MVA, $x_S=1.2$pu)
- Μ/Σ Ανύψωσης Τ1 (20/400 kV, 250MVA, $x_{T1}=0.1$pu)
- Γραμμή Μεταφοράς 50km με αντίδραση $L'=1$ mH/km
- Μ/Σ υποβιβασμού Τ2 (400/21 kV, 200MVA, $x_{T2}=0.1$pu)
- Άπειρο Ζυγό 20kV στον οποίο τροφοδοτούνται 2 φορτία $P_1=50$MW $\cosφ_1=0.8$
  επαγωγικό και $P_2=20$MW $\cosφ_2=0.9$ χωρητικό

(α) Χρησιμοποιώντας κοινή βάση της επιλογής σας, σχεδιάστε το ισοδύναμο κύκλωμα
και υπολογίστε όλες τις αντιδράσεις σε pu.

(β) Να υπολογίσετε τα ρεύματα των 2 φορτίων σε pu και να σχεδιάσετε ένα
διανυσματικό διάγραμμά τους. Υπολογίστε το συνολικό ρεύμα σε φυσικές τιμές στους
ακροδέκτες της γεννήτριας.

(γ) Υπολογίστε την ΗΕΔ της γεννήτριας και την τάση στους ακροδέκτες κατά μέτρο
και φάση σε φυσικές τιμές και κάντε ένα διανυσματικό διάγραμμά τους.

(Η συχνότητα είναι 50Hz. Όλες οι ωμικές αντιστάσεις αγνοούνται)

(3 μονάδες)

### Θέμα 2

Δύο βιομηχανικές μονάδες τροφοδοτούνται από κοινό ζυγό ονομαστικής τάσης 20kV
και έχουν τα παρακάτω χαρακτηριστικά:

1η μονάδα: $P_1=2$MW, $\cos\varphi_1=0.8$ επαγωγικό.

2η μονάδα: $P_2=1.2$MW, $\cos\varphi_2=0.9$ χωρητικό.

Η τριφασική γραμμή μεταφοράς, που τροφοδοτεί τον παραπάνω ζυγό, μήκος 10 km,
$R'=0.15$ Ω/km, $L'=1.5$mH/km. Η συχνότητα του δικτύου είναι 50 Hz.

α) Υπολογίστε την πτώση τάσης καθώς και τις ωμικές απώλειες στην γραμμή.

β) Ποιά είναι η απαιτούμενη αντιστάθμιση στο ζυγό ώστε η πτώση τάσης στη γραμμή
να είναι μηδενική;

(3 μονάδες)
